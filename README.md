<details><summary>User Testing - Ronde 2 - Woensdag 9 april</summary>

**Wie is Roger Ravelli**  
`Roger Ravelli` heeft, naast dat hij adviseur duurzame energie bij de Rijksoverheid was, zijn passie voor beeldhouwen opgepakt. Door zijn teruglopende zichtvermogen wordt hij gedwongen om afscheid te nemen van een aantal van zijn passies, dit houdt hem echter niet tegen om op zoek te gaan naar nieuwe mogelijkheden. 

Om om te gaan met zijn zichtelijke beperking gebruikt hij verschillende tools op zijn apparaten. Voor het lezen van teksten gebruikt hij voornamelijk een screenreader omdat grote stukken tekst niet prettig zijn om te lezen. Ook heeft hij verschillende sneltoetsen ingesteld om makeklijker te kunnen navigeren. Op zijn iPhone en iPad doet hij dit voornamelijk door middel van spraak. Toen hij achter het concept 'Dark-Mode' kwam was dat heel positief aangezien hij hierdoor een beter contrast had tijdens bijvoorbeeld het (mee)lezen van zijn emails.

<hr>

**Resultaten uit de testsessie**  
Om samen met Roger een test te kunnen doen was het voor ons heel lastig om binnen een paar uur een datavisualisatie in elkaar te zetten. Als oplossing hebben we hiervoor twee datavisualisaties van internet gebruikt. Een waarvan we hadden verwacht dat de screenreader het niet zou begrijpen en een waarvan de maker beweerde dat deze prima zou werken met een screenreader.

`De 'slechte' datavisualisatie:`  
Deze visualisatie was niet goed in elkaar gezet betreffende de semantiek van de HTML. Hierdoor hadden we verwacht dat de screenreader het niet goed op zou pakken. Het resultaat was echter nog erger dan we hadden verwacht, de screenreader zei helemaal niks. 

`De 'goede' datavisualisatie:`  
Deze visualisatie zag er netjes uit en de HTML zag er ook goed uit. We hadden verwacht de screenreader hier wel iets mee zou kunnen. De screenreader herkende de elementen als images en gaf bij sommige wel aan wat de waarde ervan was maar dit was eigelijk ook niet te begrijpen.

`Conclusie`  
Goede semantische HTML is niet een garantie voor een werkende datavisualisatie. Screenreaders zijn best wel complex en ik denk dat het best handig is om me hier meer in te verdiepen voor ik aan de slag ga met het maken van een prototype.

<hr>

**Terugkijken op de testsessie**  
Omdat we met een grote groep waren hadden we besloten om eerst een voorstelrondje te doen en vervolgens het woord te laten doen door een persoon om te voorkomen dat er door elkaar heen werd gepraat, dit ging heel erg goed! 

Om te zien wat Roger zijn screenreader zou doen tijdens het testen was het ons idee om hem zijn scherm te laten delen, dit was echter nieuw voor hem en verliep dit ook niet zo vlekkenloos. Na een beetje gekloot was het uiteindelijk wel gelukt wat resulteerde in een betere test.

Na het testen hebben we met de groep nog even in Discord gezeten om de notities met elkaar te delen en konden we concluderen dat alles best wel goed was verlopen.

</details>

<details><summary>User Testing - Ronde 2 - Woensdag 15 april</summary>

**Wat heb ik getest?**  
Op basis van het eerste gesprek ben ik voor Roger een tabel gaan maken die inzicht geeft door middel van een zelf gemaakt screenreader. Ik heb zelf heel veel getest met de screenreader van Apple en vond dat deze vaak heel veel nutteloze content oplas. Ik kan me voorstellen dat de screenreader van Apple wel inzicht kan geven in de structuur van de website, dit gaf Roger zelf ook al aan, maar om content te lezen vond ik dit een fijnere manier.

**Resultaten uit de testsessie**  
Ik had verwacht dat Roger zijn screenreader automatisch de hele pagina op ging lezen wanneer hij deze bezocht, dit klopte ook alleen moest hij hier een commando voor geven. Dit is fijn omdat ik nu weet dat hij zelf invloed heeft op wanneer zijn screenreader gaat lezen. 

Wanneer hij zijn screenreader aan had staan en tegelijkertijd de website gebruikte gingen de twee 'robots' door elkaar heen praten, dit was een interessant inzicht. 

De conclusie van Roger was dat hij het een hele fijne manier vond en op deze manier meer context kreeg bij de tabel maar toch liever een datavisualisatie had maar wel inclusief de custom screenreader. Hier wil ik graag volgende keer mee aan de slag.

**Terugkijken op de testsessie**  
Ik vond het een hele leerzame testsessie omdat je nu ook meer te zien krijgt hoe Roger door middel van zijn tools zijn computer en websites gebruikt. Ook vond ik het heel fijn dat hij mijn implementatie van een custom screenreader goed vond omdat ik nu een goede basis heb en kan proberen om dit te implementeren in een datavisualisatie.


</details>